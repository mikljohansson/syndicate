Mark Tatlow blir alltså konstnärlig ledare för Drottningholms slottsteater efter Per-Erik Öhrn. Inga dramatiska förändringar att
vänta, utom att det inte blir några beställningar på nya operor. Det gör inget. Kungliga Operan håller de svenska tonsättarna i
gång genom att spela en ny-svensk om året. Drottningholm kan fortsätta pudra näsor, stämma cembali och vädra peruker. Men i
sommar borde man absolut spela den 250-års jubilerande Kraus. Det finns inga som helst hinder i vägen för det! Det finns
startklara sångare, det finns färdiga kostymer, det finns scenografi. Kan man spela Pajazzo på en restaurang på Roslagsgatan, så
kan man spela Proserpin på en synnerligen lämplig barockteater. Mark Tatlow kan lugnt kalla samman styrkorna som han ledde på
Musica Sveciae-plattan. Sverige har rätt till Kraus i år. Och om det nu verkligen inte finns en enda krona, så kan man väl tjata
på kulturborgarrådet Roger Mogert. Det måste ju finnas en attraktiv operaturistvinkel på detta. En fjäder i hatten för
kulturstockholm. Roger har en blogg, det kan eventuellt betyda att han har förmåga att tänka snabbt och fritt.

